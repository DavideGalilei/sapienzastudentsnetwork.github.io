---
title: Cronoprogramma del Corso di Laurea in Informatica (titolo provvisorio)
bookHidden: true
---

# Cronoprogramma del Corso di Laurea in Informatica (titolo provvisorio)

Anche se all'inizio potresti sentirti un po' disorientato, in realtà ci sono solo alcuni momenti chiave da tenere a mente durante il tuo percorso accademico. Questo cronoprogramma ti aiuterà a navigare attraverso le tappe principali del Corso di Laurea in Informatica.

Ricorda: l'obiettivo non è solo raggiungere la fine del percorso, ma anche trarre il massimo valore da ogni fase del percorso. Approfitta di ogni opportunità per crescere, imparare e costruire il tuo futuro, insieme ai tuoi compagni e futuri colleghi.

## Iscriversi
Il primo passo fondamentale è iscriversi: per farlo è necessario superare il test di ingresso TOLC-I e immatricolarsi. Puoi trovare tutte le informazioni e i passaggi necessari sulla [guida per iscriversi](/it/info/matricole/iscriversi/).

## Controllare l'orario e le aule delle lezioni
Prima di iniziare a frequentare le lezioni, è importante consultare la pagina di Informatica nel [Catalogo Dei Corsi di Studio](https://www.corsidilaurea.uniroma1.it/it/corso/2024/29923/home), in particolare la sezione [frequentare](https://www.corsidilaurea.uniroma1.it/it/corso/2024/29923/programmazione) per conoscere la data di inizio delle lezioni, gli orari e le aule delle lezioni ed eventuali lezioni con l'inizio posticipato.

Per conoscere la posizione degli edifici all'interno della città universitaria (tutti quelli con il codice che inizia con **CU**), puoi consultare la [mappa delle aule](https://www.corsidilaurea.uniroma1.it/sites/default/files/mappa_aule_ateneo.pdf_0.pdf).

## Frequentare le lezioni
Frequentare le lezioni è fondamentale per imparare al meglio i concetti dei vari corsi e per superare agevolmente gli esami. Sebbene alcune lezioni possano essere registrate o disponibili online, la partecipazione attiva in aula ti aiuterà a comprendere meglio i concetti e a interagire con docenti e compagni di corso.

Creare un gruppo di amici con cui studiare e confrontarsi può essere un'ottima strategia per affrontare insieme le sfide del percorso accademico.

## Sostenere gli esoneri
Molti corsi, specialmente durante il primo anno, offrono la possibilità di sostenere degli esoneri durante il semestre. Questi sono dei mini-esami che, se superati, possono alleggerire il carico di studio per l'esame finale. Di solito le informazioni sugli esoneri vengono comunicate direttamente dal docente nel corso delle lezioni, anche per questo motivo è importante frequentare le lezioni. Gli esoneri normalmente si svolgono durante l'orario della lezione quando il docente ha superato metà del programma.

Normalmente gli esoneri vengono poi integrati con uno scritto finale, che permette di ottenere il voto finale del corso. Gli esoneri sono facoltativi, ma sono un ottimo modo per poter allegerire il carico di studio durante la sessione di esami, che può essere molto impegnativa.

## Esami
Gli esami si svolgono alla fine di ogni semestre. Per conoscere la data e l'aula di ogni esame è possibile consultare la sezione [frequentare](ttps://www.corsidilaurea.uniroma1.it/it/corso/2024/29923/programmazione) del sito del corso. Durante la sessione invernale e quella estiva sono previsti due appelli per ogni esame, durante la sessione di settembre è previsto un solo appello.

Per poter sostenere un esame è necessario prenotarsi tramite [InfoStud](https://www.studenti.uniroma1.it/phoenix/index.html#/) e prenotare l'esame nella sezione **Ricerca Appelli**.

{{< hint warning >}}
<i class="fa-solid fa-triangle-exclamation" style="color: #FFD43B;"></i>  **Attenzione**

Per ogni esame è presente una data entro la quale è possibile prenotare l'esame. Assicurati di prenotare l'esame entro la data limite, altrimenti non potrai sostenere l'esame.
{{< /hint >}}

<!-- Qui possiamo linkare la guida di Leonardo tradotta in Italiano -->

## Compilare il Percorso Formativo
All'inzio del terzo anno, dovrai compilare il tuo Percorso Formativo scegliendo gli esami opzionali che vorrai sostenere. Questa è un'opportunità per personalizzare il tuo percorso di studi in base ai tuoi interessi.

Per tutte le informazioni su come compilare il Percorso Formativo e la lista di esami tra cui scegliere, consulta la [guida al Percorso Formativo](/it/info/terzo-anno/percorso-formativo/).

## Tirocinio
Il tirocinio è un'esperienza formativa importante che ti permetterà di applicare le tue conoscenze in un contesto lavorativo reale. Puoi svolgere il tirocinio sia internamente, collaborando con un professore o un gruppo di ricerca, sia esternamente, presso un'azienda o un ente.

<!-- Qui dovremmo aggiungere una guida -->

## Scrivere la relazione di tirocinio
Il Corso di Laurea in Informatica non prevede una vera e propria tesi, ma la realizzazione di una relazione di tirocinio. Questa relazione è un documento scritto che descrive il lavoro svolto durante il tirocinio e i risultati ottenuti.

Per ottenere tutte le informazioni su come scrivere la relazione di tirocinio, quale template utilizzare e dei consigli utili, consulta la [guida per scrivere la relazione di tirocinio].

<!-- Qui dovremmo aggiungere una guida -->

## Laurearsi
Una volta completati tutti gli esami e la relazione di tirocinio, potrai finalmente conseguire la tua laurea in Informatica. Per preparare tutto il necessario bisogna compilare la domanda di laurea, inviare la relazione di tirocinio alla Segreteria Didattica e prenotarsi all'appello su InfoStud.

Per tutte le informazioni su come funziona la seduta di laurea, come calcolare il voto di laurea e come compilare la domanda di laurea, consulta la [guida per laurearsi].

<!-- Qui dovremmo aggiungere una guida -->

---
title: Tutoraggio didattico
---
# Tutoraggio

Il tutoraggio è una risorsa preziosa offerta da Sapienza per supportare gli studenti nel loro percorso accademico. Che tu sia uno studente del primo anno che cerca di orientarsi all'interno dell'Ateneo o uno studente degli anni successivi che ha bisogno di supporto per determinati corsi, il tutoraggio può aiutarti a superare le difficoltà e a raggiungere i tuoi obiettivi.

## Tipi di tutoraggio
Sapienza offre due principali tipi di tutoraggio. Il primo è il **tutoraggio per il singolo corso**, che fornisce supporto specifico per comprendere i contenuti del corso e aiuto nello svolgimento di esercizi. Questo tipo di tutoraggio è tenuto da studenti degli anni successivi, docenti o ricercatori, a seconda delle esigenze del corso.

Il secondo tipo è il **tutoraggio per l'apprendimento complessivo**. Questo servizio offre orientamento generale nel percorso di studi, aiuta nel reperire informazioni e risorse, e fornisce supporto durante tutto il percorso accademico. È particolarmente utile per gli studenti che stanno muovendo i primi passi all'interno dell'Ateneo.

## Come accedere al servizio di tutoraggio?
Il tutoraggio per i singoli corsi viene solitamente comunicato dal docente durante le lezioni o il sito del corso. Le sessioni di tutoraggio vengono svolte al di fuori dell'orario di lezioni e possono partecipare tutti gli studenti interessati. La partecipazione è consigliata, perché permette di alleggerire il carico di studio e di chiarire eventuali dubbi. Spesso gli esercizi svolti sono simili a quelli che verranno proposti durante l'esame, quindi partecipare al tutoraggio può essere un ottimo modo per prepararsi nelle settimane precedenti agli esami.

Per contattare i tutor per l'apprendimento complessivo basterà recarsi nella pagina dei [curatori di questa wiki](/it/contribuire/contatti/) e contattare uno dei tutor di riferimento.
